---
layout: post
title: 'Bricolage audio'
date: '2020-06-08 20:00'
---

Stavo seriamente valutando (**da mesi**...lo so, è una patologia, non infierite) l’inserimento di un paio di casse Symfonisk nella mia tana.

AirPlay 2, audio Sonos, prezzo e disponibilità IKEA. A match made in heaven.

Ero quasi sul punto di procedere con l’acquisto, quando si è risvegliata la *scimmia delle elucubrazioni rovinose™*:

1. **Adoro il mio Bose** (Soundlink mini II), del quale la *new entry* avrebbe ragionevolmente preso il posto.
2. L’ingombro del suddetto Bose è minimo (*mini* in questo caso non è solo marketing) e la posizione (nero davanti ad un televisore nero in una stanza tendenzialmente buia quando lo uso) lo rende ancora più discreto.
3. Ho un’Airport Express di seconda generazione che giace inutilizzata; il canto del cigno dei router Wi-Fi Apple ha ricevuto, tramite update software gratuito di parecchio successivo all’uscita, la capacità di rendere *”AirPlay 2 compatibile”* qualsiasi cassa venga collegata al suo ingresso ausiliario. [^1]

3 minuti. Tanto ha richiesto il setup del Bose *in cascata* all’AirPort.

Portata migliorata (Wi-Fi contro Bluetooth, non c’è partita...), possibilità d’inserire la cassa  nelle automazioni domotiche di Apple (non c’è niente che gridi **nerd!** come farsi accogliere da del buon jazz al rientro a casa), portabilità della cassa ripristinabile in tempo zero (basta staccare il cavo aux).

Insomma, win-win.

Symfonisk, per quanto ancora mi attiri, può attendere.

Stay Tuned,
Mr.Frost

P.S. Sono molto tentato di dare la caccia ad altre Airport Express come la mia in giro per siti di usato: il prezzo si aggira intorno ai 50€, che è comunque la metà - circa - di una Symfonisk.

[^1]:  Con buona pace dei sostenitori dell’*obsolescenza programmata*, di *Apple brutteccattiva* e del *cinqueggì nei vaccini*.

