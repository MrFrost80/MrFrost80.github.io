---
layout: post
title:  La metamorfosi dei complottari
date: 2020-08-17 15:00
---

**Nuova puntata** delle nostre avventure nel circo dei complottari.

Facebook rivela, a seguito di un’indagine interna[^1], che esistono *migliaia* di gruppi e pagine riconducibili alla galassia **QAnon**.

Per capire di chi stiamo parlando, niente di meglio di un classico [spiegone del Post](https://www.ilpost.it/2020/08/16/qanon-teoria-complotto/).[^2]

Quello che interessa a noi è l’impatto che questa (organizzatissima e tutt’altro che *naïf*) branca del movimento *”sbeliaaaaa!”* mondiale sta avendo anche dalle nostre parti.
Negli ultimi mesi si assiste ad un proliferare di account “ex-bandierini” (o ancora tali, ché le diverse tipologie d’idiozia spesso convivono alla grande) che adottano con entusiasmo la nuova “filosofia”.

Se ancora possiamo ritenerci relativamente al sicuro dalle intromissioni di “portata statunitense” (nel 2019 l’FBI ha definito QAnon come una **potenziale minaccia terroristica interna**), è utile informarsi prima che i nostri - per ora folcloristici o poco più - idioti diventino qualcos’altro.

Un po’ di “bibliografia” per iniziare, dunque:

1. [NBC News](https://www.nbcnews.com/tech/tech-news/qanon-groups-have-millions-members-facebook-documents-show-n1236317) sulla portata dei gruppi QAnon su Facebook (ed in misura minore, Instagram).
2. Un [riassunto rapido di quella che potremmo definire “la fase 2” del Pizzagate](https://www.ilpost.it/2020/06/30/pizzagate-justin-bieber-tiktok/), che è riemerso dal 2016 per colpire, questa volta, alcune celebrità e si è in gran parte *trasferito* su TikTok, per raggiungere meglio i più giovani.
3. [Wired](https://www.wired.it/attualita/media/2020/08/04/qanon-complotto-diffusione-italia/) sullo stato dell’*infiltrazione* di QAnon da noi.

Stay Tuned, Mr.Frost 

[^1]: “*The investigation’s preliminary results, which were provided to NBC News by a Facebook employee, shed new light on the scope of activity and content from the QAnon community on Facebook, a scale previously undisclosed by Facebook and unreported by the news media, because most of the groups are private.*” Ricordatevi l’ultima parte, la prossima volta in cui Facebook dirà che *non aveva idea* che ci fosse così tanta *brutta gente* tra i propri iscritti.

[^2]: Spoiler parziale: è sempre la solita *monnezza* da Pizzagate; la *strenua lotta* dell’*eroico* Mr.President contro il *deep state* fatto da liberali-satanisti-pedofili-assassini. Come nei più classici casi simili, più puzza più ha successo.