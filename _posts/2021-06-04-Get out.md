---
layout: post
title: Get out
date: 2021-06-04 15:00
---

### TL;DR [Simpleoptout](https://simpleoptout.com) elenca più di 50 siti, riportando direttamente il link per cancellarsi da tracciamento e marketing diretto.


Da quando Apple annunciò, un paio di secoli informatici fa, che avrebbe inserito un avviso all’interno di iOS 15 circa la richiesta da parte di app e siti di tracciare l’utente *anche mentre naviga **altrove***, con annessa possibilità di negare il permesso, si è scatenata una guerra termonucleare contro Cupertino da parte dei soliti noti.

Facebook è stato solo il caso più evidente, prevedibile (in fin dei conti, ciò che mette il pane - placcato oro - sulla tavola di Zuckerberg non sono certo le foto *pucciose* del vostro gatto) e sguaiato (“Apple odia le piccole attività commerciali che senza profilazione muoionooooohhh!!”. Tralasciamo il fatto che qui si tratta di **far scegliere consapevolmente all’utente** se desidera farsi tracciare o meno, non di togliere la possibilità di farlo *tout-court”. Omettiamo anche, per decenza, che la stessa pagina che ospita questo *imprescindibile manifesto a difesa dell’imprenditorialità* chiede se *per caso* l’utente voglia farsi tracciare ance quando va in bagno. Che classe.).

Le percentuali di adesione al *movimento “grazie, ma no, grazie”* si sono rivelate piuttosto imbarazzanti; ringraziamo Apple per aver scoperchiato queso vaso di Pandora, di cui tutti erano a conoscenza e sull’opportunità di affrontare il quale pontificavano da anni (specie su testate anglofone), ricordando, però, che esiste da tempo un servizio che copre “l’altra metà del fatti i fatti tuoi” digitale: **[Simpleoptout](https://simpleoptout.com) elenca più di 50 siti, riportando direttamente il link per cancellarsi da tracciamento e marketing diretto.**

Opera meritoria da veri pionieri.

Stay Tuned, Mr.Frost
