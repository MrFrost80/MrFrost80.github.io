---
layout: post
title: Rotten Roblox
date: 2021-01-22 16:15
---

Vale la pena di ricordare, non fosse altro per evitare la tentazione di credere che quello di TikTok sia un problema originato **solo** dall’inadeguatezza del medium rispetto all’età della vittima, come anche luoghi apparentemente più “innocui” possano costituire un pericolo potenziale elevato.

> (...) the combination of children wanting to pretend to be adults, adults wanting to pretend to be children, and petulant teenagers in the middle wanting to sully a previously pretty pure thing, Roblox has some work to do, especially because almost half of the game's American users are aged 16 and under.

[Mehreen Kasana Input](https://www.inputmag.com/gaming/the-game-roblox-has-a-digital-sex-party-problem)

Roblox non è altro che una community online come tante altre; persino all’epoca dei forum (ormai si parla di archeologia informatica, e di quella bella tosta) c’era la necessità di moderazione interna, con un accesso alla Rete, però, nemmeno lontanamente pervasivo e disponibile come oggi.

Se, quindi, già all’epoca vi era la possibilità (concreta) di fare incontri “spiacevoli”, oggi è una quasi certezza, non fosse altro in virtù della statistica elementare.

Unica risposta, a mio avviso, come sempre, è il cercare di formare utenti **il più consapevoli possibile** delle potenzialità e dei rischi dello strumento Internet.
Rendere chiaro che la Rete non è “altro dalla vita reale”, bensì ne è una parte, orami anche parecchio consistente.
Spiegare che, come tale, ne **eredita** pregi e difetti, ma per propria natura (l’anonimato vero o presunto di cui si può godere, per esempio, o la *dematerializzazione* delle interazioni personali) e per una questione di mere dimensioni, tende ad amplificare i lati positivi come quelli negativi.

Non aspettarsi, insomma, una foresta di alberi di zucchero, dimenticando però che esiste la carie.

Stay Tuned, Mr.Frost