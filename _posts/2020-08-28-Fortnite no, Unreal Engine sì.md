---
layout: post
title: Fortnite no, Unreal Engine sì
date: 2020-08-28 07:30
---

Primi “mezzi pronunciamenti” del giudice cui è stata affidata la baruffa tra Apple e Epic.

A quanto pare, Yvonne Gonzales Rogers, giudice in questione, sarebbe “propensa” a non emettere alcun provvedimento che obblighi Apple, mentre il processo è in corso, a rendere nuovamente disponibile Fortnite sull’Apple Store, mentre “sarebbe favorevole” ad un provvedimento simile a tutela dell’Unreal Engine.

Niente male per entrambi i contendenti, dunque: Apple può utilizzare il primo punto per continuare a sostenere che Fortnite violi palesemente le regole e dunque meriti il ban, Epic che “Apple brutteccattiva” danneggia “miGliardi” di 
sviluppatori e giocatori cancellando il loro profilo, dunque cacciandoli “tout-court” dall’ecosistema.

Stay Tuned, Mr.Frost

P.S. [Come fa notare John Gruber](https://daringfireball.net/linked/2020/08/24/gammill-declaration), persino nella dichiarazione a supporto di Epic depositata da uno dei dirigenti di Xbox (quindi Microsoft), non si parla nemmeno lontanamente di Fortnite - [**mai citato**](https://www.courtlistener.com/docket/17442392/40/epic-games-inc-v-apple-inc/) - ma solo di Unreal Engine. Ho come l’impressione che il bluff di Epic, almeno in questa prima fase, sia stato “visto” un po’ da tutti.