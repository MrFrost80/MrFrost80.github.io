---
layout: post
title: Robe
date: 2021-06-03 22:30
---

Sto “svuotando” l’elenco di lettura, quindi - come dovreste ormai essere ~~rassegnati~~ abituati a ~~subire~~ godervi, ecco un ***listone*** di links più o meno interessanti.
Poiché alcuni sono ***davvero vecchi***, cercherò di renderli *potabili* collegandoli a gruppi (o associandoli ad articoli simili più recenti).

Inizia il giro di giostra:

- Noi continuiamo a veder usati gli sms come metodo di autenticazione (bancario e non solo), ma la cosa [potrebbe presentarci un conto piuttosto salato](https://medium.com/coinmonks/the-most-expensive-lesson-of-my-life-details-of-sim-port-hack-35de11517124). Tipo *perdere più di centomila dollari*.

- Se il link di prima vi ha - *giustamente* - preoccupato, eccovi [messe nero su bianco alcune mosse](https://brianlovin.com/security) per cominciare a predisporre un livello decente di sicurezza digitale personale. Si va dal livello “evoluto” (VPN, limitatori dell’angolo di visuale se si usano portatili o tablet in spazi pubblici con una certa frequenza, rimozione dei dati GPS dalle foto prima di condividerle), al più semplice - e meno seguito - consiglio aureo: mettete una dannata password ai vostri terminali.

- Music For Nothing, un catalogo di “spunti musicali”, della durata intorno al minuto o due, gratuiti, riproducibili e/o utilizzabili gratuitamente per i propri progetti. In tempi di “playlist lo-fi” imperanti (che io adoro, sia chiaro, e dalle quali sono a tratti dipendente), sono anche un ottimo sottofondo ad altre attività. [Enjoy](https://musicfornothing.com/Neon-Rain).

- Sempre rimanendo in tema musicale, l’intervallo, la cui colonna sonora vi è gentilmente dai Pomplamoose. Nome assurdo, misconosciuti ai più (me incluso), ma autori di [uno dei mashup più fighi che mi sia capitato di ascoltare](https://www.loopinsight.com/2019/09/27/eurythmics-sweet-dreams-and-the-white-stripes-seven-nation-army-mashup/). Questa è la registrazione in studio, *courtesy of* Shawn King di The Loop, ma lo trovate anche [su Apple Music](https://music.apple.com/it/album/sweet-dreams-seven-nation-army-mashup-feat-sarah-dugas/1480737921?i=1480737923).

- > It was during one of these strolls that Thallikar first became aware of a low, monotone hum, like a blender whirring somewhere in the distance. It was irritating, but he wrote it off. Someone’s pool pump, probably. On another walk a few days later, he heard it again. A carpet-cleaning machine? he wondered. A few nights later, there it was again. It sounded a bit like warped music from some far-off party, but there was no thump or rhythm to the sound. Just one single, persistent note: EHHNNNNNNNN. Evening after evening, he realized, the sound was there—every night, on every street. The whine became a constant, annoying soundtrack to his walks.
> 
> And then it spread.

[The Atlantic - Why Everything Is Gettin’ Louder](https://www.theatlantic.com/magazine/archive/2019/11/the-end-of-silence/598366/)

Questa potrei averla già postata in una delle *vite precedenti* del mio blog, ma - oltre ad essere sempre interessante - assume a mio avviso una rilevanza ancora maggiore dopo un anno di pandemia (e tutta la retorica sulle “città vuote”, il cantare dal balcone e simili. Ovviamente la mia polemica è volutamente esagerata, ma la sovraesposizione ad alcuni concetti - magari anche giusti, condivisi e via dicendo - li trasforma velocemente in stereotipi).

- La prossima volta che vi lamentate degli standard arcaici di qualche branca della Pubblica Amministrazione con cui vi trovate a dover trattare (personalmente, una delle cose che più mi manda ai pazzi sono i limiti di dimensione dei PDF, specialmente quelli - scansioni di documenti d’identità su tutti - in cui la qualità vorrebbe essere la principale, se non l’unica, preoccupazione), pensate che [fino ad un paio di anni fa, sull’AirForce One i codici di lancio missilistici erano ancora conservati su floppy da 8”](https://arstechnica.com/information-technology/2019/10/air-force-finally-retires-8-inch-floppies-from-missile-launch-control-system/). 

- Uno dei canali più divertenti, a patto di essere un geek irredimibile, rimane “Will it work?”. Il titolare prova a collegare i più svariati apparecchi tecnologici - spesso obsoleti - a terminali moderni - c’è un intera serie di periferiche SCASI collegate all’iPhone - cercando, ad esempio, di [masterizzare un CD dall’Apple Watch](https://youtu.be/pbr7YOQWSlY). Utilità pratica a zero, effetto “naso schiacciato contro il vetro” a mille.

- Siccome “potrebbe andare peggio, potrebbe piovere”, godetevi (soffrendo, a meno che non siate delle bestie prive di empatia) [la cronaca di una giornata da mascotte in Times Square](https://melmagazine.com/en-us/story/i-spent-a-day-as-a-times-square-mascot). Dolore (cit.).

- Chiudiamo questo primo round con qualcosa di recente: a quanto pare, ci sarebbero stati vari attacchi da parte di droni turchi guidati da IA in Libia. Lo dice l’ONU [qui](https://documents-dds-ny.un.org/doc/UNDOC/GEN/N21/037/72/PDF/N2103772.pdf?OpenElement) (più di 500 pagine che andrebbero fatte leggere a chiunque dica o pensi “che ci vuole ad interevenire in Libia” - dove “Libia” è sostituibile con quasi qualunque hotspot nel mondo)  ed [una testata Araba](https://ahvalnews.com/turkish-drone/turkish-made-drone-could-attack-humans-without-orders-pentagon-report) (in lingua inglese, che riporta un warning del Pentagono) che si occupa principalmente di affari Turchi; testata accusata dal governo di Ankara di essere parte in gioco nel fallito colpo di stato del 2016.

Stay Tuned, Mr.Frost
