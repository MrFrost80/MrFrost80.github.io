---
layout: post
title: Quote Of The Day
date: 2021-01-22 15:15
---

> Inutile dire, una volta di più, che questa, quella di tenere i bambini fuori dai social network degli adulti è una responsabilità condivisa: appartiene alla famiglia innanzitutto, alla scuola poi, allo Stato in tutte le sue articolazioni educative, assistenziali e, nei casi più gravi, sanitarie ma anche e soprattutto ai gestori di questi social network che macinano profitti miliardari accettando il rischio che episodi del genere si verifichino.
> 
> E, ora, è da qui che dobbiamo ripartire.
> 
> La soluzione – ovviamente imperfetta e non a costo zero come tutte le soluzioni di governo dell’universo digitale – si chiama age verification: una bambina di dieci anni non può essere lasciata entrare in un social network che dovrebbe, al massimo, accettare a bordo, per legge, maggiori di quattordici anni e che è dubbio possa lasciare entrare maggiori di tredici anni e il gestore di quel social network ha un obbligo prima etico e morale e poi giuridico di evitare che questo accada adottando, appunto, idonee soluzioni di verifica dell’età perché, naturalmente, il bambino che vuole entrare ci mette un istante a raccontare di avere tredici o quattordici anni anche se ne ha dieci.
> 
> I gestori di queste piattaforme dispongono di tecnologia sufficiente se non a evitare alla radice il rischio che un bambino di dieci anni si intrufoli nel proprio giardino privato almeno a rendere remota per davvero questa eventualità.
> 
> Non usare e non usare con la stessa determinazione le tecnologie che si utilizzano per imporsi sui mercati globali e per attrarre miliardi di utenti per mettere alla porta chi entrando corre rischi insostenibili non è tollerabile oltre, non è eticamente accettabile, non è giuridicamente difendibile.

[L’Avvocato del Diavolo](http://scorza.blogautore.espresso.repubblica.it/2021/01/22/ora-i-bambini-fuori-dai-social-per-adulti/)

Né **prima**, né **dopo** l’accertamento della verità, ma **durante**.

Stay Tuned, Mr.Frost


