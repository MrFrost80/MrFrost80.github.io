---
layout: post
title: Tutto si tiene
date: 2020-09-05 21:30
---

Gli USA sono, attualmente e da anni, un Paese in cui vige la propaganda più sfrenata.

Il fenomeno sì è pesantemente acutizzato sotto l’amministrazione di Donald Trump, il quale sembra essere perfettamente in grado (cosa più pericolosa che averne solo *espressamente* la volontà) di utilizzarla come mezzo di continua mistificazione, nascondendo le proprie responsabilità e falsificando sistematicamente la realtà quando si tratta degli avversari.

Proprio per questo, verrebbe da pensare ad un paese senza molta speranza; fortunatamente, gli Stati Uniti dispongono, anche nel loro momento più buio per ciò che riguarda l’informazione [^1], di alcune testate “irriducibili”.

Due ottimi esempi dell’importanza della stampa libera sono - in questi giorni, tra gli altri - quelli di McSweeney’s, che riporta [un elenco puntualissimo delle malefatte dell’attuale inquilino dello Studio Ovale](https://www.mcsweeneys.net/articles/the-complete-listing-so-far-atrocities-1-842) e quello di BuzzFeed, che ancora più addentro alla cronaca spiega come [Facebook non abbia per niente rimosso la pagina della Guardia di Kenosha come aveva detto](https://www.buzzfeednews.com/article/ryanmac/facebook-failed-kenosha), ma che siano stati gli stessi iscritti a farlo, subito dopo i fatti ben noti.

I fasulli tentativi di “ripulirsi” dell’azienda di Zuckerberg vengono scoperti sempre più velocemente e “facilmente”, dunque, e questo non può essere altro che un bene.

Stay Tuned, Mr.Frost

[^1]: Non pensiamo solo alla casa degli “Emilio Fede a stelle e strisce”, Fox News, bensì anche a fenomeni “falso-indie” come Infowars e Breitbart.