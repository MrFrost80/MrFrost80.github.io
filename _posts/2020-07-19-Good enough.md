---
layout: post
title: Good enough
date: 2020-07-19 15:30
---

Shaun McGill (che nel frattempo ha cambiato [il nome del proprio blog](https://mcgst.com/2020/07/16/the-airpods-pro-won/) ci è cascato di nuovo. [^1]

Dopo aver effettuato una lunga comparativa tra le AirPods Pro e le Jaybird Vista, aveva decretato la vittoria (netta) di queste ultime, soprattutto dal punto di vista della qualità audio.

Si è ritrovato ad usare praticamente sempre gli auricolari di Apple.

Schizofrenia? No, semplice **sottovalutazione del fattore praticità**; viviamo in un’epoca di audio in streaming, video in streaming, foto compresse.

L’audio ad alta risoluzione, il video in qualità BluRay, le foto da 15 *migliardi* di megapixel, sono **una scelta**: una scelta che richiede tempi e luoghi adatti a che la fruizione abbia un senso (sto volutamente tralasciando le risorse economiche).

La verità, però, è che il nostro stile di vita *raramente* ci concede tali spazi.

Se da un lato questo potrebbe essere un motivo di rimpianto, di lamentela [contro il *logorìo della vita moderna*](https://youtu.be/ZIlcYAGFslQ), dall’altro ho già espresso più volte il mio pensiero in materia: l’accesso ad una tale quantità di risorse (di qualità, pur se variabile) con una facilità estrema è uno degli aspetti della nostra contemporaneità di cui dovremmo essere più grati.
Accesso in parte garantito anche da prodotti come le AirPods.

Stay Tuned, Mr.Frost

[^1]: Non **lui** nello specifico, ma come esempio di chi considera ancora troppo poco la nostra tendenza a preferire - da anni - il “good enough” considerandolo come, appunto, “enough”.