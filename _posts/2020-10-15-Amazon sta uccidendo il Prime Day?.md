layout: post
title: Amazon sta uccidendo il Prime Day?
date: 2020-10-15 12:00

Ieri si è conclusa la due giorni di “recupero” del Prime Day 2020, posticipato per non impattare logisticamente sulla distribuzione di beni considerati “prioritari” da Amazon durante fasi più acute della pandemia.

C’erano delle buone offerte ben pubblicizzate, delle buone offerte molto poco pubblicizzate, qualcosa  che ha reso molto felice qualche nicchia molto piccola e, come da qualche anno a questa parte, l’80%  di ***assoluta monnezza***.

Non roba di scarso valore, attenzione: qui si parla di *rumenta*, *rusco*, in qualunque dialetto vogliate declinare il concetto.

Le solite cuffie di marche orribili, spesso a prezzi pericolosamente simili a quelli di marche top del settore (specialmente quando queste ultime raggiungono cifre davvero basse); una quantità invereconda di accessori “99% vera plastica” che si romperanno nel modo e nel momento più disastroso possibile; la fiera delle sotto-sotto-sottomarche che nemmeno i proprietari dell’azienda conoscono.

Ormai la tendenza pare essere più che definita: **il Prime Day**, nato come “coccola” agli iscritti Prime  e “momento spot” che garantiva l’accesso ad offerte pazzesche di cui vantarsi con gli amici (che quindi sarebbero diventati a loro volta clienti Prime), **si è trasformato nello svuota magazzini di Amazon**.

Parliamoci chiaro, così la strategia non reggerà ancora a lungo. C’è un limite alla quantità di ciarpame che puoi propinare a consumatori che vivono letteralmente circondati da promozioni costanti.

Amazon dovrebbe cambiare radicalmente rotta, rendendo il Prime Day di nuovo ~~un~~ IL motivo per cui abbonarsi al Prime.

Se così non fosse, l’evento (che già ora non lo è più così tanto) scivolerà progressivamente nel **rumore di fondo**, tra un volantino di Mediaworld e l’altro.

Stay Tuned, Mr.Frost 