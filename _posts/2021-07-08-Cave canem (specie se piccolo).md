---
layout: post
title: Cave canem (specie se piccolo)
date: 2021-07-08 16:00
---

A proposito di minacce e di fonti più o meno “prevedibili” delle stesse.
[Om Malik](https://om.co/2021/06/22/the-devils-you-dont-know/) fa notare che dovremmo fare molta più attenzione ai piccoli che alle bistrattate “Big Tech”.

Prendendo spunto dal caso del **reset da remoto delle impostazioni dei termostati smart** effettuato (rigorosamente entro i termini di servizio) in Texas durante i picchi di richiesta per l’ondata di caldo, Om pone l’accento sul fatto che le Big Tech (ed in generale le *“Big qualcosa”*), proprio per le loro dimensioni, sono sottoposte a costante e feroce scrutinio.
Ciò porta ad una maggiore cautela da parte loro, la quale, unita al fatto che nella stragrande maggioranza dei casi i dati sono letteralmente **il pane** delle aziende in questione, fa sì che siano piuttosto restie ad inimicarsi l’opinione pubblica (aka i clienti).

> The companies we should be worried about are the many smaller and mid-sized companies that most of us have never heard about. Whether it is app developers surreptitiously selling information to third parties, data breaches at retailers (and their digital platforms), or data-brokers with security systems that have more holes than swiss cheese, these companies will continue to be the cause of most headaches in our digital lives. And they are the group more likely to take liberties with data and privacy. 

I pesci piccoli, insomma (o ancor peggio, i pesci medi - abbastanza grandi da far danno a molti utenti ma sconosciuti ai più, quindi esenti da un controllo di massa che non sia a posteriori) sono davvero la principale fonte dei nostri guai?
In gran parte sì: esistono centinaia (mi sto tenendo “stretto”) di aziende il cui unico modo di rimanere in vita è letteralmente quello di rastrellare dati dai/dei propri utenti e rivenderli (in una moltitudine di forme da far venire il mal di testa) a pesci più grossi di loro (non necessariamente “i più grossi”, si badi bene: la catena alimentare é sorprendentemente lunga).

Ultimo punto critico, che il nostro cita e che più si avvicina al caso da cui si sviluppa la sua riflessione, è quello dei fornitori di servizi, che lui etichetta come tradizionalmente ostili ai (propri) consumatori (grassetto mio):

> though we dread the future controlled by big technology companies, we will ultimately suffer most at the hands of what I call “non-technology” companies that now have access to our private data and control over our lives.  
> 
> **And at the top of the list are companies that have always been hostile to their customers: telephone companies, electric utilities, insurance companies, for-profit hospital systems, big airlines, and other such organizations. They will only use “smart data” to amplify their past bad behavior.**

Siamo dunque circondati, ed è solo questione di tempo prima che la nostra sfera privata soccomba?

Non proprio, o meglio, non vi è alcuna inevitabilità nel tutto; solo occorrerebbe￼, forse, non concentrarsi sempre sul “grande nome” perché facile aizzare gli utenti con il riflesso pavloviano “mega corporazione = nemico dell’umanità”, ma sottoporre a medesima critica ed attenzione continuativa anche la miriade di “middle men” di cui siamo circondati.
Pesci pilota cui non badiamo quasi mai, spaventati dallo squalo che stiamo tutti fissando.

Stay Tuned, Mr.Frost

