---
layout: post
title: Ultime notizie dal circo
date: 2020-08-30 15:30
---

Epic invia ad Apple tre aggiornamenti per Fortnite senza rimuovere, da alcuno di essi, il sistema di pagamento alternativo. Apple li respinge, poi sospende l’account sviluppatore di Epic. Niente più Fortnite (ma nemmeno Infinity Blade. Non fate quella faccia, per qualcuno sarà un problema. Magari. Nel mondo.), nemmeno se l’avete acquistato in precedenza ma non scaricato.
Epic piange miseria e dice che Apple è - indovinate un po’? - *brutteccattiva*.

Il tutto, tra l’altro, dopo aver scritto questo qualche giorno fa:

![È una mail vera, giuro.](Mail_Fortnite.jpg)

Sulla seconda pista, nel frattempo, [Facebook ci rende noto quanto sia *brutteccattiva* Apple, che impedisce ai paladini della trasparenza di capitan Zuckerberg di essere chiari quanto vorrebbero.](https://www.inputmag.com/tech/facebook-says-apple-nixed-explanation-of-app-store-fees-to-users)

Smettetela di ridere, altrimenti vi viene il singhiozzo.

Stay Tuned, Mr.Frost
