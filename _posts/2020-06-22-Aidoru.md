---
layout: post
title: Aidoru
date: 2020-06-22 09:00
---

Conoscete [Funk Turkey?](https://www.youtube.com/channel/UCJI8EfQQisxbnCGcCJ8iztQ)

Questo genietto ha dato in pasto ad un bot i testi (e le musiche) di alcuni mostri sacri del rock, quali Metallica, R.H.C.P, Nirvana e...Nickelback. Ok, forse (sicuramente) i Nockelback non sono ascrivibili alla categoria dei **mostri sacri**, ma sono famosi a sufficienza da essere stati ascoltati almeno una volta da quasi chiunque non detesti il rock.

Il risultato? Devastante.

Se i testi sono *quasi totalmente inutili*, spesso basati - ma è una mia impressione - su una combinazione quasi statistica di parole e stilemi classici di ogni gruppo (potremmo definirli come **”tic musicali”**), risultando per di più - com’è ovvio - **totalmente privi della benché minima ispirazione**, la parte musicale...beh, diciamo solo che, qualora si volessero investire le risorse per portare il “giochino” al livello successivo, saremmo **parecchio vicini** a quanto prospettato nel libro da cui questo post prende a presto (indegnamente) il titolo.

Se non lo conoscete, quattro giri di campo sott’acqua per punizione e correte a recuperarlo [qui](https://www.ibs.it/aidoru-prima-edizione-libri-vintage-william-gibson/e/2560643411574).

Vado a sentirmi la canzone che i R.H.C.P. non hanno mai scritto.

Stay Tuned, Mr.Frost

P.S. “Bonus track”, i nomi dei gruppi: se *MetallicA.I.* e *NirvanA.I.* sono piuttosto ovvi, su *Red Bot Chili Peppers* ho riso parecchio.
