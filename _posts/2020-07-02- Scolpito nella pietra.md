---
layout: post
title: Scolpito nella pietra
date: 2020-07-01 18:00
---

Scrive M.G.Siegler a proposito dell’integrazione di Google Meet nell’app GMail:

> First, Google rolled out an update to their Gmail app for iOS and Android that has their Meet (read: the sixth and current branding of their video chat service) product baked into Gmail itself. It seems… fine.

Non è una novità che Google provi ad imporre come “standard de facto” il suo polinominato sistema di messaggistica da anni, nel tentativo di bissare il successo di Gmail.
Ma più interessante ancora, perché *di più ampio respiro*, è la considerazione seguente:

> [...] it sounds like you will be able to disable this bar if you don’t want it. But the devil is in the defaults. Most users won’t turn this off.

L’abbiamo già visto accadere, giusto?

Microsoft con Internet Explorer.
Google che paga cifre assurde ad Apple perché il proprio motore di ricerca sia quello impostato di default su iOS.

L’utente tende a servirsi dei sistemi di default per un sacco di motivi[^1]: sono messi in evidenza, spesso meglio “integrati” nel sistema, si tende ad “affidarsi” alla scelta del produttore e - soprattutto - **la ricerca di alternative presuppone come minimo una minor passività dell’utente stesso rispetto allo strumento**.

Per questo, da utente soddisfatto di Apple Mail e soddisfattissimo di Safari su *tutti* i miei dispositivi, sono felice della scelta di Apple di lasciare all’utente la possibilità di modificare il loro status di default nel prossimo iOS 14: perché, per quanto minimo possa apparire, è comunque *un passo nella direzione di un uso più consapevole dei dispositivi* da cui dipendiamo per così tanta parte delle nostre attività, ogni giorno.

Stay Tuned, Mr.Frost 

[^1]: Escludo , ovviamente, il caso in cui non si possano modificare, poiché lì la scelta di usare “altro” diventa **decisamente più impegnativa da gestire**...