---
layout: post
title: Cavalli di Troia open-source
date: 2021-07-08 08:00
---

Leggo [sul blog di @lux](https://macintelligence.org/posts/La-fortuna-aiuta-gli-Audacity.html) che Audacity, dopo l’acquisizione da parte di Muse Group, ha inserito nei propri termini di utilizzo molte richieste “invasive” di raccolta dei dati utente.

Audacity è sempre stato una colonna del panorama open-source, ed era un ottimo programma (che spesso ho usato anche io), in grado di mischiare abilmente un’interfaccia chiara anche al neofita assoluto (presente!) con una serie di funzionalità ed una potenza da programma professionale.

Spiace vederlo “ridotto” a rete a strascico per gente che scrive nei termini d’uso cose come questa (grazie a Dave Mark di The Loop - grassetto mio):

> All your personal data is stored on our servers in the European Economic Area (EEA). **However, we are occasionally required to share your personal data with our main office in Russia and our external counsel in the USA.**

Condivido l’auspicio di Lucio circa il “moto d’orgoglio” della comunità open-source, che ha i mezzi e le motivazioni (più di chiunque altro) per “riprendersi” l’Audacity dei tempi che furono.

Speriamo funzioni; nel frattempo vivremo la spiacevole esperienza del doverci “guardare le spalle”, informaticamente parlando, ogni volta che lo useremo.

Stay Tuned, Mr.Frost
