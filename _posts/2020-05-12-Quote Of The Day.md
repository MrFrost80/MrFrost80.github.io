---
layout: post
title: Quote Of The Day
date: 2020-05-12 08:00
---

> Abbiamo (hanno, soprattutto in Lombardia) fatto tamponi pochi e ad mentulam canis, e questa è ormai una delle poche certezze acquisite in questo incubo collettivo. Ma questo è necessario e sufficiente per vietare di criticare comportamenti individuali a rischio, come lo struscio assembrato con mascherina rigorosamente abbassata sul mento?
> 
> Voglio dire, davvero pensate che la sciatteria -o peggio- delle autorità giustifichi il “liberi tutti” delle condotte individuali? Poiché vivo in una comunità amministrata da incompetenti che spesso producono danno, mi sono acquisito il diritto di fare un po’ come caxxo mi pare, a titolo risarcitorio?
> 
> Molti dicono di sì, credendo esista una “superiorità” degli elettori rispetto agli eletti. Vi dico la mia? Chiunque pensi questo è un gonzo in cerca di autoassoluzione. Ma se le cose stanno in questi termini, incazzarsi con Sala che si incazza con lo struscio è esercizio futile. Forse il sindaco ha creduto (si è illuso) che non servisse un apparato repressivo o di sorveglianza per indurre comportamenti “virtuosi” o semplicemente idonei alla situazione. Di certo, fa sorridere la reazione pavloviana che giustifica comportamenti individuali problematici con la motivazione “embè, e le autorità, allora?”
> 
> Questa è la radice dei casini italiani. La diffidenza diffusa a tutta i livelli (tra gruppi sociali e tra eletti ed elettori che tali eletti rappresentano benissimo), non fa che produrre cortocircuiti di questo tipo. “C’è qualcuno che mi vuole fottere, ma ora li fotto io per primo” è il motto mainstream. Persino quando c’è di mezzo una pandemia, il che dà la misura della desolazione. Poi ci si scandalizza se la produzione normativa vira sul liberticida e sul repressivo gratuito, oltre che sulla incomprensibilità testuale che libera le mani al potere pro tempore.

[Mario Seminerio - Phastidio](https://phastidio.net/2020/05/10/assiepatevi-e-vostro-diritto-perche-mancano-i-tamponi/)

Stay Tuned, Mr.Frost 